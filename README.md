# Aansluiting Ad FDND (niveau 5) -> Ba CMD (niveau 6)

Studenten aan de Ad FDND (niveau 5) hebben in het eerste blok van semester 4 de ruimte om een schakelprogramma naar de bacheloropleding CMD (niveau 6) te volgen. Dit schakelprogramma moet studenten in staat stellen de overgang naar de bachelor te maken en deze vervolgens in 120 EC's te halen. We beschrijven eerst het schakelprogramma en de reden waarom dit is ingericht zoals voorgesteld. Daarna nemen we een schot voor de boeg met twee voorstellen voor het vervolg bij CMD. 

## Schakelprogramma

Het doel van het schakelprogramma is drieledig, enerzijds moet CMD toetsen of ze aankomend student in staat acht met goed gevolg het schakelprogramma te volgen. Anderzijds onderzoekt de aankomend student of CMD daadwerkelijk iets voor diegene is. Tenslotte is het prettig als het schakelprogramma al een aanzet neemt tot het opheffen van hiaten in de kennis, houding en vaardigheden van de aankomend student ten behoeve van een soepele(re) overgang.

Om antwoord te geven zijn we begonnen met het vergelijken van de beoordelingsmodellen van beide opleidingen. Daarin constateerden we zoals aanvankelijk verwacht enige overlap maar natuurlijk ook hiaten. Aan de hand van deze hiaten en gericht op het fundamentsniveau bij CMD is een voorstel voor een schakelprogramma opgesteld.

### Twee beoordelingsmodellen

Wij hebben de vijf gedragscriteria van FDND vergeleken met de nieuwe competenties van CMD en gekeken welke competenties/indicatoren wel zijn aangeleerd en getoetst en welke niet. Allereerst de FDND niveaumatrix, met paars is het eindniveau gemarkeerd. Na afronding van de Ad FDND hebben studenten de vijf gedragscriteria aangetoond door middel van de paars gemarkeerde gedragsindicatoren.

![FDND niveaumatrix](https://user-images.githubusercontent.com/55133339/201681417-73b25f39-db40-4d84-b807-9a59767729c4.png)

Dan het nieuwe CMD competentiemodel. In het paars zijn indicatoren gemarkeerd waar de FDND student voorafgaand aan het schakelprogramma al aan voldoet. Deze overlap is tot stand gekomen door grondige bestudering van beide modellen en voorgelegd aan leden van de examencommissie en curriculumcommissie voor aanvang van de zomer 2022. In dit model is in het rood gemarkeerd op welke hiaten het schakelprogramma gericht is, merk op dat alle hier bedoelde indicatoren uit het fundament van CMD komen.

![CMD competentiemodel met ](https://user-images.githubusercontent.com/55133339/201680826-f58545ed-d4ea-46e7-8a53-1f3bdb2b3236.png)

### Overlap en hiaten

FDND studenten werken vanaf het begin van de opleiding met échte opdrachten van échte opdrachtgevers. Ze werken regelmatig samen en hebben als ze aan het schakelprogramma beginnen al veel ervaring met techniek. Op dit specifieke vlak zijn ze voorbij de einddoelen van de minor web zoals deze bij CMD aangeboden wordt. Er zijn natuurlijk ook best wat hiaten in hun kennis waar het schakelprogramma en het vervolg bij CMD op gericht zijn.

FDND afstudeerders hebben Frontend Design en Development op niveau 5 gestudeerd. Dit betekent dat ze na het behalen van hun diploma: i) een cyclische (Agile) projectmethodiek beheersen en webprojecten zelfstandig kunnen inrichten en uitvoeren. ii) Ontwerp- en technische problemen individueel, met een klein team of met een groot team kunnen oplossen. iii) Rekening houden met belanghebbenden, met name op het gebied van usability, accessibility en performance. iv) Oplossingen kunnen realiseren voor een opdrachtgever en v) weten waar ze staan en zelfstandig verder kunnen leren op frontend vlak.

Ze hebben echter geen ervaring met ontwerponderzoek, wat inhoudt dat ze: i) de grotere context van een ontwerp probleem niet onderzoeken, ii) weinig theoretische onderbouwing gebruiken bij het oplossen van een vraagstuk (slechts op het gebied van ontwerp- en realisatiekeuzes). En iii) nog weinig kritisch maatschappelijke visie hebben ontwikkeld. iv) Daarnaast hebben ze écht nog wat te leren op het gebied van ontwerpen in de bredere zin van het woord, ze zijn immers specialistisch opgeleid gericht op het web.

In een schakelprogramma moet gezien voorgaande aandacht zijn voor i) onderzoekend vermogen, ii) ontwerptheorie en iii) visual/interface design. Wij stellen het volgende voor:

### Voorstel

#### Maatschappij en interactie

Hiermee worden de volgende indicatoren die onder de CMD competentie 'Persoonlijk en geëngageerd ontwerpen' vallen, gedekt:

> Staat stil bij de maatschappelijke impact van het ontwerp
> Benoemt behandelde (internationale) ontwikkelingen in het vakgebied.
>
> Benadert opdrachten kritisch en maakt onderbouwd keuzes.
> 


En onder de CMD competentie 'Evalueren', de volgende indicator:

> Ziet de maatschappelijke gevolgen van een ontwerp.





#### New Product Development

Hiermee worden de volgende indicatoren die onder de CMD competentie 'Vakkundig en onderzoekend vermogen' vallen, gedekt:

> Schat de bruikbaarheid van eigen onderzoek en dat van anderen op waarde.
> Doet onderzoek in alle fases van het project met aangereikte ontwerptheorieën en methodieken.
>
> Toetst ontwerpideeën aan het probleem.
> 

Onder de CMD competentie 'Orienteren en begrijpen', de volgende indicatoren:

> Voert onderoek uit en past de ontwerpvraag hierop aan.
> Is op de hoogte van verschillende gegeven invalshoeken en weegt deze mee in de ontwerpvraag.
>

Onder de CMD competentie 'Georganiseerd en professioneel ontwerpen', de volgende indicatoren:

>Kan een ontwerpproces uitvoeren en overdragen.
>Communiceert en onderbouwt ontwerpkeuzes en producten passend bij het publiek. Kan informeren, overleggen en overtuigen.






#### Visual Interface Design

Hiermee worden de volgende indicatoren die onder de CMD competentie 'Verbeelden en conceptualiseren' vallen, gedekt:

> Past aangeboden trends en ontwikkelingen toe in ideeën en concepten (was al afgedekt)
>
> Zet creativiteit in bij het maken van concepten en bedenken van ideeën.






#### Het Passie project (een team project)

Hiermee worden alle indicatoren die onder de CMD competentie 'Samen ontwerpen' vallen, gedekt. Deze competentie beheersen FDND studenten over het algemeen al, aangezien ze al veel hebben moeten samenwerken. Maar omdat de overgang voor sommige studenten groot kan zijn en ze in dit project vrij gelaten worden, denken we dat het een goed project is om andere studenten te leren kennen en te wennen aan de manier van werken bij CMD.








### Het verloop bij CMD als het Associate degree diploma is behaald

WIj doen voor het vervolg van de studie bij CMD twee voorstellen. Een waarbij er geen korte of lange stage wordt gelopen en een waarbij er wel een stage wordt gelopen.



#### Voorstel 1

Het eerste voorstel is mogelijk omdat FDND studenten tijdens hun gehele studie voor echte opdrachtgevers hebben gewerkt, soms zelfs op locatie. Ze hebben dus veel praktijkervaring opgedaan en kunnen hun twee jaar op de bacheloropleiding besteden om dieper en inhoudelijker op het ontwerpproces en de context van een vraagstuk in te gaan. Een student zou in dit voorstel de volgende vakken volgen:



##### Jaar 1 (3) - blok 1

> Human computer interaction

Dit vak wordt afgerond met een theorie-examen en zou o.a. om die reden een goede manier zijn om te kijken of de student het bachelor niveau daadwerkelijk aankan. 


> User centered design

Om dezelfde indicatoren zoals bij New Product Development genoemd, nogmaals af te dekken. CMD studenten hebben dit in het Propedeusjaar ook twee keer moeten doen.


> Ontwerpgeschiedenis

Om dezelfde indicatoren zoals bij Media Impact genoemd, nogmaals af te dekken. CMD studenten hebben dit in het Propedeusjaar ook twee keer moeten doen.


> Project 2 uit de Propedeuse

Om het zelfstandig werken aan een project en het hele proces van A naar B alleen uit te leren voeren. CMD-studenten hebben dit in de Propedeuse twee keer moeten doen. FDND studenten hebben weliswaar zelfstandig frontend-projecten uitgevoerd maar daarin de onderzoekende fase nooit alleen uitgevoerd.


> Een SRP-project dat verplicht gericht is op taal en formulering

Bij FDND besteden we nog weinig aandacht aan taal. CMD-studenten moeten inhoudelijker documentatie kunnen schrijven. De studenten zouden bijvoorbeeld de MOOC 'Beter schrijven' kunnen doen. 




##### Wat doen ze niet?

Studenten kunnen blok WEB overslaan aangezien er tijdens dit blok vooral aandacht is voor de competentie 'Prototypen en uitwerken'. Aan deze indicatoren is tijdens de studie bij FDND al voldaan. 




##### De rest van de studie

Voor het uitdenken van de rest van het pad hebben we gekeken naar hoe studenten zoveel mogelijk dezelfde onderdelen zouden volgen als een reguliere CMD-student. Het enige verschil in dit voorstel is dat de voormalig FDND-student in dit voorstel geen stage loopt.

##### 		Jaar 1 (3) - blok 2

> Blok Beyond

##### 		Jaar 1 (3) - blok 3

> Profileringsproject + profileringsvak (dit mag niet Frontend for Designers zijn)

##### 		Jaar 1 (3) - blok 4

> Profileringsproject + profileringsvak (dit mag niet Frontend for Designers zijn)

##### 		Jaar 2 (4)- blok 1 + 2

> CMD Minor

##### 		Jaar 2 (4)- blok 3 + 4

> Afstudeerproject





#### Voorstel 2

