# Schakelprogramma

### Voorstel voor het schakelprogramma van FDND naar CMD

Studenten aan de Ad FDND (niveau 5)  hebben in het eerste blok van semester 4 de ruimte om een schakelprogramma naar de bacheloropleding CMD (niveau 6) te volgen. Dit schakelprogramma moet studenten in staat stellen de overgang naar de bachelor te maken en deze vervolgens in 120 EC's te halen. 

Wij hebben de vijf gedragsindicatoren van FDND vergeleken met de (nieuwe) competenties van CMD en gekeken welke competenties/indicatoren wel zijn aangeleerd en getoetst en welke niet.
FDND studenten werken vanaf het begin van de opleiding met echte opdrachtgevers. Ze werken regelmatig samen en hebben, als ze aan het schakelprogramma beginnen, al veel ervaring met techniek. 

Ze hebben op niveau 5 gestudeerd, wat inhoudt dat ze probleemoplossend vermogen hebben ontwikkeld. Dit betekent dat ze technische en ontwerpproblemen kunnen oplossen en oplossingen kunnen realiseren voor een opdrachtgever. Ze hebben nog niet veel onderzoekend vermogen ontwikkeld. Dus ze onderzoeken de grotere context van een ontwerpprobleem nog niet en betrekken ook geen theorie bij een vraagstuk. Daarnaast hebben ze nog geen maatschappelijke en kritische visie ontwikkeld.

Ten slotte hebben ze zich, in vergelijking met CMD studenten aan het eind van jaar 2, voornamelijk op de techniek (frontend) gericht en nog niet genoeg op (interface) design.

In dit schakelprogramma moet dus aandacht zijn voor onderzoekend vermogen, de theorie achter/van het ontwerpen en (interface) design. Wij stellen het volgende voor:

Een FDND student volgt in het schakelprogramma de volgende vakken:



##### Maatschappij en interactie

Hiermee worden de volgende indicatoren die onder de CMD competentie 'Persoonlijk en geëngageerd ontwerpen' vallen, gedekt:

> Staat stil bij de maatschappelijke impact van het ontwerp
> Benoemt behandelde (internationale) ontwikkelingen in het vakgebied.
>
> Benadert opdrachten kritisch en maakt onderbouwd keuzes.

En onder de CMD competentie 'Evalueren', de volgende indicator:

> Ziet de maatschappelijke gevolgen van een ontwerp.



##### New Product Development

Hiermee worden de volgende indicatoren die onder de CMD competentie 'Vakkundig en onderzoekend vermogen' vallen, gedekt:

> Schat de bruikbaarheid van eigen onderzoek en dat van anderen op waarde.
> Doet onderzoek in alle fases van het project met aangereikte ontwerptheorieën en methodieken.
>
> Toetst ontwerpideeën aan het probleem.

Onder de CMD competentie 'Orienteren en begrijpen', de volgende indicatoren:

> Voert onderoek uit en past de ontwerpvraag hierop aan.
> Is op de hoogte van verschillende gegeven invalshoeken en weegt deze mee in de ontwerpvraag.

Onder de CMD competentie 'Georganiseerd en professioneel ontwerpen', de volgende indicatoren:

>Kan een ontwerpproces uitvoeren en overdragen.
>Communiceert en onderbouwt ontwerpkeuzes en producten passend bij het publiek. Kan informeren, overleggen en overtuigen.



##### Visual Interface Design

Hiermee worden de volgende indicatoren die onder de CMD competentie 'Verbeelden en conceptualiseren' vallen, gedekt:

> Past aangeboden trends en ontwikkelingen toe in ideeën en concepten (was al afgedekt)
>
> Zet creativiteit in bij het maken van concepten en bedenken van ideeën.



##### Het Passie project (een team project)

Hiermee worden alle indicatoren die onder de CMD competentie 'Samen ontwerpen' vallen, gedekt. Deze competentie beheersen FDND studenten over het algemeen al, aangezien ze al veel hebben moeten samenwerken. Maar omdat de overgang voor sommige studenten groot kan zijn en ze in dit project vrij gelaten worden, denken we dat het een goed project is om andere studenten te leren kennen en te wennen aan de manier van werken bij CMD.









### Het verloop bij CMD als het Associate degree diploma is behaald

1. 
2. 









